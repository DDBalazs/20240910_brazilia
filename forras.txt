Brazília

A csodák országa
Brazília hosszú éveken át a trópusi paradicsomot szimbolizálta az európai emberek számára. Nem is véletlenül: fekvése, éghajlata, népe és nem utolsósorban természeti szépségei indokolták ezt. Brazília a világ ötödik legnagyobb országa, Dél-Amerikának majdnem a felét foglalja el. Földrajzilag az ország négy részre osztható: Az Atlanti-óceán partvidékének keskeny, hosszú sávja (7408 km), a Planalto Brasileiro hegyvidék az ország belsejében, az Amazonas-medence , és a Paraguay-medence.
Brazília minden téren igen kevert ország, mert kultúrák találkozópontjává vált a történelem folyamán. Ez adja azonban érdekességét, vonzerejét, sokszínűségét.

A rioi karnevál
https://hu.wikipedia.org/wiki/Rio_de_Janeiro
Rio de Janeiro a karnevál idejére a világ fővárosává válik. A világ legnagyobb ünnepére- a brazilok szerint - minden évben 300. 000 turista érkezik Rioba. A karnevál egyben verseny a legjobb szambaiskolák között. A parádé két napig tart és ideje alatt egy zsűri pontozza a versenyző iskolákat. A karnevál utcája a "Sambadron", ami 1700 méter hosszú és 60. 000 nézőnek biztosít helyet. Az előkészületek egy évig is eltartanak. A táncosok rengeteget gyakorolnak, a varrónők készítik a jelmezeket, kalapokat és még további 1500 ember dolgozik a szambaiskola sikeréért.
A parádé belépői nagyon drágák, de aki ezt nem engedheti meg magának, nem kell bánkódnia. Rio utcáit tomboló brazilok áradata tölti be: õk így ünneplik tánccal, mulatozással a brazil farsangot, a rioi karnevált.

Vízum
A Brazíliába utazni szándékozó magyar állampolgároknak a vízumot elõzetesen kell felvenniük. Az ehhez szükséges tudnivalókról a magyar Külügyminisztérium honlapján olvashatnak, illetve a budapesti brazil nagykövetségen kaphatnak bõvebb információt.

Beutazási szabályok
https://www.moodiedavittreport.com/brazil-issues-decree-confirming-doubling-of-airport-duty-free-limit/
A Brazíliába utazóknak az országba történő belépés előtt egy ú.n. be-kiutazólapot (Cartao de entrada/saída) kell kitölteniük. Ennek a második oldalát az útlevél ellenőrzés után az utasnak lepecsételve visszaadják, s amelyre a kilépéskor lesz szükség, tehát meg kell őrizni. Minden 16 éven felüli utazónak egy-egy vámnyilatkozatot (Declaraçao de bagagem acompanhada) is ki kell töltenie az országba történő belépéskor. A brazil vámszabályok szerint 500 USD-nek megfelelő értékű áru vihető be vámmentesen. Az ezen felüli értékekre 50 %-os beviteli vámot vetnek ki. A fenti, 500 USD-os beviteli határértéket családtagok együttes beutazása esetén sem lehet túllépni, tehát a keretek nem adhatók össze, és 500 USD egyedi értéket meghaladó áru így sem vihető be vámmentesen. További 500 USD-nyi árut lehet vásárolni a brazíliai repülőtéri vámmentes boltokban ( DUTY FREE BRASIF ) - ezek a termékek vámmentesen bevihetők. Brazíliában igen magas a repülőtéri illeték. Kiutazáskor fejenként (gyermekek esetében is) 36 USA dollárnak megfelelő illetéket kell fizetni. E nélkül az utast nem engedik felszállni a repülőgépre.

Orvosi ellátás
Magyarország és Brazília között nincs olyan megállapodás, amely ingyenes orvosi ellátást biztosítana a magyar utazóknak. Ezért okvetlenül ajánljuk mindenkinek, hogy egészség- és balesetbiztosítás nélkül ne induljon útnak. A közkórházakban rendkívül rossz az ellátás, a magánkórházak pedig különféle összegű kauciók letétbe helyezéséhez (egyszerűbb esetben 2.500 USD, műtét szükségessége esetén minimum 5.000 USD, intenzív osztály esetén minimum 10.000 USD) és készpénzfizetéshez kötik a beteg felvételét.
Ugyancsak rendkívül drága a sürgősségi fogászati ellátás.

Védőoltás
https://www.nnk.gov.hu/
Brazília egyes területeire való utazás esetén védőoltások felvétele, illetve a maláriát megelőző preventív gyógyszer szedése ajánlott. Javasoljuk, hogy elindulás előtt az utazók tájékozódjanak az illetékes magyar egészségügyi hatóságoknál.